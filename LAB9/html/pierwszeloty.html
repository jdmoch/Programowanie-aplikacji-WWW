<div id="zegarek"></div>
<div id="data"></div>

<main>
	<section>
		<h2>Pierwsze loty w kosmos</h2>

			<p>
			12 kwietnia 1961 roku radziecki kosmonauta i pilot wojskowy Jurij Gagarin jako pierwszy człowiek w historii okrążył Ziemię w przestrzeni kosmicznej.
			</p>
			<p>Lot trwał 108 minut. Lecąc z prędkością ponad 27 tysięcy kilometrów na godzinę, Jurij Gagarin przeleciał nad Pacyfikiem, Południową Ameryką, Atlantykiem i nad Afryką. Statek Wostok 1 był kierowany wyłącznie z Ziemi, a kosmonauta mógł przejąć kontrolę tylko w ostateczności, wprowadzając specjalny kod. </p>

			<br>

			<p>W czasie lotu Jurij Gagarin gwizdał melodię pieśni "Ojczyzna słyszy, Ojczyzna wie". Pierwsze słowa, jakie wypowiedział, będąc na orbicie okołoziemskiej, brzmiały: "Ach, jak pięknie".</p>
			<p>W trakcie lotu oddalił się od Ziemi na 327 kilometrów więcej, niż planowano, bo zaciął się silnik napędowy. Rekord wysokości lotu ustanowiony przez Jurija Gagarina utrzymał się potem przez wiele lat.</p>

			<br>

			<p>Pierwszy orbitalny lot wokół Ziemi był triumfem radzieckiego programu kosmicznego, ale też triumfem radzieckiej propagandy, która przez wiele lat ukrywała przed całym światem fakt, że Jurij Gagarin nie wrócił na Ziemię we wnętrzu kosmicznego pojazdu, lecz katapultował się z niego na wysokości 7 km. Rosjanie obawiali się, że Międzynarodowa Federacja Lotnicza nie uzna lotu, który skończył się lądowaniem na spadochronie.</p>
			<p>Radziecki sukces ogłoszony światu w okresie "zimnej wojny" zmobilizował Stany Zjednoczone do realizacji programu Apollo.</p>

			<br>

			<p>Po powrocie Gagarin stał się bohaterem Związku Radzieckiego i symbolem przewagi ZSRR nad Stanami Zjednoczonymi w wyścigu kosmicznym.</p>

			<br>

			<p>Nawet najzagorzalsi antykomuniści darzyli go sympatią, bo był to prosty rosyjski chłopak, który zapisał się w historii ludzkości - mówił prof. Paweł Wieczorkiewicz w audycji Arkadiusza Ekierta z cyklu "Piękny i bestia". </p>
		
	</section>
</main>